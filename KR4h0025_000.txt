# -*- mode: mandoku-view; -*-
#+TITLE: 西崑詶唱集
#+DATE: 2015-09-11 22:11:48.787269
#+PROPERTY: ID KR4h0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0513-000西崑詶唱集-姓氏.
<pb:KR4h0025_SBCK_000-1a>¶
西崑唱和詩人姓氏¶
　　　楊　億(翰林學士左司諌知制誥)¶
　　　劉　筠(大理評事秘閣校理)¶
　　　錢惟演(太僕少卿直秘閣)¶
　　　李宗諤(翰林學士)¶
　　　陳　越(著作佐郎直史舘)¶
　　　李　維(戸部貟外郎直集賢院)¶
　　　劉　隲(工部貟外郎直集賢院)¶
　　　丁　謂(樞宻直學士)¶
　　　刁　衎(駕部貟外郎直秘閣)¶
　　　元　闕¶
　　　張　詠(樞宻直學士)¶
<pb:KR4h0025_SBCK_000-1b>¶
　　　　錢惟濟(恩州刺史)¶
　　　　任　隨¶
　　　　舒　雅(職方貟外郎袐閣校理監舒州靈仙/觀)¶
　　　　晁　逈(翰林學士)¶
　　　　崔遵度(左司諌直史舘)¶
　　　　薛映(右諌議大夫)¶
　　　　　　秉¶
#+PROPERTY: JUAN 0
#+PROPERTY: FILE SB04n0513-000西崑詶唱集-序.
<pb:KR4h0025_SBCK_000-2a>¶
刋西崑詩集序¶
　論詩者類知宗盛唐黜晚唐斯二體信有辨¶
　矣然詩道性情古人采之觀風正樂以在治¶
　忽者也如不得作者之意徒曰盛唐盛唐予¶
　不知直似盛唐亦何以也杜少陵盛唐之祖¶
　也李義山晚唐之冠也體相懸絶矣荆國乃¶
　謂唐人學杜者惟義山得其藩籬此可以意¶
　會矣楊劉諸公倡和西崑集盖學義山而過¶
　者六一翁恐其流靡不返故以優㳺坦夷之¶
　辭矯而變之其功不可少然亦朱嘗不有取¶
<pb:KR4h0025_SBCK_000-2b>¶
　于崑體也徂徠冷齋著爲怪說詩厄和者又¶
　從而張之崑體遂廢其實何可廢也夫子一¶
　嘆由瑟門人不敬子路信耳者難以言喻如¶
　此故曰㳺于藝夫誠以藝㳺晚唐亦可也不¶
　然盛唐猶是物也奚得于彼哉要必有爲之¶
　根源者耳子羙云文章一小技於道未爲尊¶
　作者之言盖如此夫惟逹宣聖㳺藝之㫖審¶
　杜老技道之序味介甫藩籬之說而得歐公¶
　變崑之意詩道其庻矣乎¶
　嘉靖丁酉臘日高郵張綖序¶
<pb:KR4h0025_SBCK_000-3a>¶
西崑詶唱集序¶
　　　　翰林學士戸部郎中知制誥楊億述¶
　余景徳中忝佐脩書之任得接羣公之逰時¶
　今紫㣲錢君希聖祕閣劉君子儀並負懿文¶
　尤精雅道雕章麗句膾炙人口予得以㳺其¶
　墻藩而咨其模楷二君成人之羙不我遐棄¶
　愽約誘掖寘之同聲因以㦄覽遺編研味前¶
　作挹其芳潤發於希慕更迭唱和互相切劘¶
　而予以固陋之姿叅詶繼之末入蘭㳺霧雖¶
　獲益以居多觀海學山嘆知量而中止旣恨¶
<pb:KR4h0025_SBCK_000-3b>¶
　其不至又犯乎不韙雖榮於託驥亦愧乎續¶
　貂間然於茲顔厚何已凡五七言律詩二百¶
　四十七章其屬而和者又十有五人析爲二¶
　卷取玉山䇿府之名命之曰西崑詶唱集云¶
　爾¶
